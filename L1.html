<HTML>
<HEAD>

<TITLE>
Lecture 1
</TITLE>
</HEAD>
<P><I>Інформаційні системи і технології в обліку</I>


<P><font color="red"><B>Лекція 1: «Інформація  як продукт і предмет управління
об’єктами»</font color></B>

<P><U>Студенти повинні знати:</U> 
<P>Мати уявлення про інформацію. Знати класифікацію інформації. Вміти дати оцінки ефективності використання інформаційних ресурсів. Мати уявлення про вплив інформації на процес прийняття управлінських  рішень.

<P><U>План викладення матеріалу</U>
<P>1.	Вступ. Поняття інформації.
<P>2.	Роль інформації в економіці.
<P>3.	Поняття інформаційних технологій.
<P>4.	Перспективи розвитку комп’ютерної техніки та комп’ютерних технологій.

<P><U>Рекомендована література:</U>  
<P>1.	Інформатика. Комп’ютерна техніка. Комп’ютерні технології: Підручник. 2-ге вид. – К.: Каравела, 2007. – 640 с.
<P>2.	Устинова Г.М., Информационные системы менеджмента: Учеб. Пособие. – СПб: Изд. «ДиаСофтЮП», 2000. – 368с.

<P>Інформаційна складова в житті сучасного суспільства, яка збільшується з року в рік, свідчить про його інтенсивну інформатизацію. Інформація підвищує ефективність всіх дій працівників, а знання, закладені в інформації, стають реальною силою при їх матеріалізації у виробництві. Подібно до того, як праця і капітал були основними факторами індустріального суспільства, інформація і знання сьогодні стають вирішальними чинниками інформаційного суспільства.

<P>Традиційна економіка при визначенні ціни і вартості товару спирається на деякий абстрактний «суспільно необхідний час», а «інформаційна економіка» дозволяє безпосередньо в бітах і байтах, оцінити не тільки кількість, а й якість праці.
Фізична праця як вимірювач економічної вартості швидко втрачає своє значення, вона мінімізується у всіх сферах суспільного виробництва. «Механічні» машини обійшли свого творця-людину у всіх технічних операціях: машини «виробляють» собі подібних на повністю безлюдних виробництвах. «Інформаційні» машини-комп’ютери взяли на себе рутинні «інтелектуальні» операції, залишивши для людини лише істинно інтелектуальні творчі задачі.
<P>В економіці виник і все більшого значення набуває її екологічний аспект. Всезростаючий тиск на природу, зумовлений сучасною економікою, висунув проблему обмеження економічного зростання. Але межі зростання матеріальних можливостей визначені лише в галузях традиційної економічної системи, а в розвитку інформаційних технологій таких меж не передбачається. Немає меж для виникнення і споживання інформації. Саме інформація здійснює всезростаючий вплив і на традиційну економічну систему, оскільки інформація дозволяє ефективніше використовувати матеріальні ресурси природи. Виникла нова парадигма інформаційного суспільства: мінімізація матеріального виробництва і максимізація інформаційного виробництва. 
<P> Інформація, і це, мабуть, найголовніше, потенційно відкриває можливість вирішення найважливішої проблеми економічного життя людства – проблеми безробіття. Виникнення безробіття пов’язано, як відомо, з однією великою проблемою – високою вартістю робочих місць. За оцінками західних спеціалістів, вартість робочого місця в сільськогосподарському виробництві складає приблизно 60 тис. дол., в промисловості – 40 тис. дол. Вартість робочого місця в умовах інформаційного суспільства оцінюється в сумі 1,5-2,5 тис. дол., що означає достатньо реальну можливість створення практично необмеженої кількості робочих місць. Телекомунікації і електронні інформаційні технології, які є суспільною базою для працевлаштування, не мають меж зростання і розвитку.
<P>Підприємства, які зуміють вчасно змінитися, одержать переваги нового способу ведення бізнесу, базованого на збільшеній швидкості розповсюдження інформації. Цей спосіб не зводиться до використання сучасних інформаційних технологій як таких, а потребує зміни на цій основі всього комплексу дій і функцій підприємств. Щоби повністю ре¬алізувати технологічні переваги, що з'являються в результаті впровадження ІС і ІТ, підприємствам потрібно раціоналізувати і модернізувати не тільки бізнес-процеси, а і організаційну структуру. Ціль полягає в тому, щоби зробити реакцію підприємства на зміни у зовнішньому бізнес-середовищі практично миттєвими, а стратегічне мислення його керівників - неперервним інтерактивним процесом. Інвестиції в технології повинні забезпечувати як можна більш якісною інформацією кожного, хто її потребує.
Якщо інформація про виробничі системи, проблеми, що мають місце в процесі виробництва, кризи у відносинах зі споживачами, нові можли¬вості, що відкриваються, а також інші важливі новини бізнесу доходять з одного кінця підприємства на другий в лічені хвилини, а не повзуть цілими днями; якщо відповідальні особи можуть витратити на вирішення питань години, замість днів, виграш для бізнесу стає величезним.
Ця сьогоднішня реструктуризація процесів — найфундаментальніша зміна в економіці після переходу до масового виробництва.
<P>Нові моделі бізнесу в найближчому майбутньому будуть будуватись на знаннях: знання стануть управляти можливостями підприємств, інтелектуальні активи стануть цінитися вище за матеріальні. Управління матеріальними активами буде перенесено на зрілі ринки, що вже склалися і ще складуться, і підприємства почнуть концентруватись на управлінні внутрішніми додатковими активами, які принесуть знання і супроводжуючі їх інформаційні технології. Відповідно платформи інформаційних технологій стануть ще більш інтегрованими і здатними реалізовувати між- і внутрішньоорганізаційну координацію суспільно-виробничих процесів. Розподіл ресурсів стане більш активним і динамічним. Знання перетнуть границі підприємств і окремих країн, а діяльність буде оцінюватись економічною і ринковою додатковою вартістю, а не одномірними показниками сьогодення (собівартість, продуктивність, обсяги виробництва і споживання).
<P>Працівників майбутнього, що володіють знаннями, будуть характеризувати властивості, які повною мірою не тільки залежать від стану і розвитку суспільних інформаційно-технологічних платформ, а саме на них і побудованих. <P>Чисельність таких працівників в країнах з розвинутою економікою постійно зростає, але не так швидко, як зростає попит на них. Ти не менш, такі основні властивості, як:
<P>•	високий рівень мобільності і здатність працювати віртуальне;
<P>•	високий рівень освіти і розумових здібностей;
<P>•	повний набір навичок, необхідних для процесу трансформування знань;
<P>•	унікальність індивідуальних навичок,
повністю будуть забезпечуватися розвинутими компонентами інформатики. Значення працівників, які володіють знаннями, зросте і в соціальному, і в економічному змісті. Воно вже сьогодні визнається як підприємствами, так і фірмами, які шукають способи їх підготовки і найму на роботу, так і урядами, які рахують створення такої категорії працівників необхідною умовою майбутнього благополуччя країни. Загальна концепція постіндустріального суспільства будується на гіпотезі перетворення більшої частини резерву армії праці в працівників, які володіють конкретними знаннями. Цей процес в подальшому все більшою мірою буде залежати саме від стану і розвитку інформаційних технологій і систем.
<P>Не дивлячись на холодну абстрактність терміну «інформаційна технологія» (електронні процеси), суть цього поняття полягає в розширенні можливостей конкретних людей. Дати людині стимул брати на себе відповідальність – це питання не стільки організаційної структури, скільки образу підприємства в головах його працівників. Електронний інструментарій дає найкращі можливості, щоби «тримати двері відчиненими» і проявляти максимум гнучкості. <P>Збільшення обсягу інформації і підвищення їх якості несе вигоди всім працівникам інтелектуальної праці. Але при цьому важливо бачити всі наслідки інформатизації суспільства.
<P>Розвиток інформатики надзвичайно динамічний. При цьому і апаратні, і програмні технології розвиваються шляхом, який робить можливим обробку великої кількості інформації в режимі реального часу і доступ до цієї інформації майже з будь-якої точки за допомогою розподілених баз даних. Більш того, збільшення комфортності для користувачів і зростання можливостей удосконалення персональних комп'ютерів і робочих станцій дозволяють працювати з цими системами людям, які формально мають невелику підготовку. Удосконалення перш за все включають в себе взаємозв'язок комп'ютерів в локальних, регіональних, національних і міжнародних мережах. Крім цього, все важливішою стає робота на персональних комп'ютерах, робочих станціях або універсальних комп'ютерах. Цей розвиток базується на тенденції до відкритих систем, які дозволяють переносити сімейства програмних засобів загального використання з однієї моделі комп'ютера на іншу.
<P>Посилюються спроби встановлення більш ефективних і тісно взаємозв'язаних ділових відносин між підприємствами і організаціями. Акцент робиться на збільшення продуктивності, скорочення витрат й удосконалення товарів і послуг за допомогою наскрізного електронного зв'язку з високим рівнем автоматизації. З іншого боку, існує тенденція до більшої взаємодії всередині організації для підвищення ефективності функціонування і продуктивності. В якості другорядного продукту цих вимог в організаціях і між організаціями також необхідно додати сили, які можна визначити як оточення, яке «постійно змінюється». Організаціям (як і всій економіці в цілому) знадобляться суттєві корективи, щоб пристосуватися до прискорюючих змін буквально у всьому: виробництві, організації послуг тощо, які потребують більшої адаптивності виробничих організаційних структур і розробки засобів їх підтримки.
<P>Ми живемо в світі інформаційних технологій. Будь-яка технологія рано чи пізно стає технологією інформаційною: якщо не повністю, то принаймні окремі її компоненти мають відношення до ІТ, а якщо не мають, то найближчим часом будуть мати. Все наше життя - бізнес, системи управління, культура - проходить під знаком ІТ. Сучасний світ надзвичайно стрімко змінюється: стираються старі контури, вимальовуються нові, і в найближчому майбутньому темпи змін будуть тільки зростати.
<P>Позитивні наслідки інформатизації людини ведуть в «інформаційний рай», дозволяючи моментально і достатньо просто через глобальну інформаційну систему підключатися до будь-яких інтелектуальних досягнень цивілізації в інтересах інтерактивного навчання, підвищення кваліфікації, розваг, творчості, культури або бізнесу.
<P>Але людина може потрапити і в інтелектуальне рабство, оскільки інформаційна система здатна контролювати всі дії людини, робити їх «прозорими», дозволяє легко обмежувати доступ до деяких видів інформації, фільтрувати і редагувати інформацію тощо.
Електронні інформаційні технології змінюють в цілому можливості людини в її еволюційному розвитку.

<BODY BACKGROUND="pictures\artfon.gif">
<HR>
<BR>
<A HREF="head.html"><I>НАЗАД</A>
</BODY>
</HTML>